# Veri Bilimi ve Yapay Zeka

Teknolojik gelişim, daha fazla veri oluşumuna ve aynı zamanda bu oluşan verilerin depolanabilmesine olanak sağlamıştır. Sosyal medya platformlarının hayatımıza girmesi verilerin artışında önemli bir etken olarak görülebilir. Örnek vermek gerekirse, Facebook kullancıları her saat 10 milyon fotoğraf yüklemektedir. Bunun sonucu olarak dünyadaki verilerin yüzde 90'ının son iki yılda oluştuğu tahmin edilmektedir.

Bu verilerin incelenebilmesi şirketlere, toplumlara ya da hükümetlere yarar sağlayabilecek bilgilere dönüştürülebilir. Sosyal medyada baktığınız ürünler veya bu ürünlerle ilişkilendirilebilecek takip ettiğiniz sayfalar sonucunda size bu ürün ve benzer ürünlerin reklamı sunulup, bu ürünleri tek tıkla almanız sağlanabilir. Hayatımızdan gördüğümüz bu basit örnek özellikle kullanıcısı çok olan şirketlere büyük kar artışları sağlar. Bu noktada verinin önemi artık günümüzde önemli bir paydaya sahiptir.

Tabi ki bu verilerin incelenmesi, analiz edilmesi ve yarar sağlayabilecek şekilde çıktılara dönüştürülmesi veri bilimini doğurmuştur. Gelişime ayak uydurmak ve daha iyi kararlar alabilmek için şirketlerin veri bilimi, makine öğrenmesi ve yapay zeka konularına yönelmesi kaçınılmaz olmuştur. Bu konuların üstüne düşmeyen firmaların yakın gelecekte kendi sektörlerindeki pastadan pay almasının zor olacağı düşünülmektedir.  

<br>

````
Veri bilimini ve ondan nasıl yararlanacağınızı daha iyi anlamak için yapay zeka (AI) ve makine öğrenimi gibi bu alanla ilgili diğer kavramları bilmek eşit derecede önemlidir. Çoğu zaman bu terimlerin birbirinin yerine kullanıldığını göreceksiniz, ancak bazı farklar bulunmaktadır.

Şöyle özetleyebiliriz:

- Yapay zekâ bilgisayarın insan davranışını bir biçimde taklit etmesini sağlamak anlamına gelir.
- Veri bilimi yapay zekanın bir alt kümesidir. Daha çok istatistik, bilimsel yöntemler ve veri analizinin örtüşen alanlarını ifade eder. Bunların tümü verilerden anlam çıkarmak ve içgörü elde etmek için kullanılır.
- Makine öğrenimi yapay zekanın bir diğer alt kümesidir. Bilgisayarların verilerden bir şeyler anlamasını ve yapay zeka uygulama yazılımları sunmayı sağlayan tekniklerden oluşur.
Ve yararlı bulduğumuz başka bir tanım ekleyelim.
- Derin öğrenim makine öğreniminin bir alt kümesidir ve bilgisayarların daha karmaşık sorunları çözmesini sağlar.
`````
[Kaynak için tıklayınız.](https://www.oracle.com/tr/data-science/what-is-data-science/)

<br>

Yapay zeka konusu hiç bilmeyenler ve benim gibi yeni dahil olanlar için diğer terimlerle karıştırılabilecek bir konu. Ancak yıllardır dile getirilen, bilim kurgu filmlerine konu olan makine evrimi sürecine gerçek anlamda katkı yapıp somut sonuçlar elde edebilmek; size, ekip arkadaşlarınıza, bulunduğunuz topluma ve dünyaya büyük başarılar kazandırabilir. Ucu açık ve gelişiminin nereye gidebileceği tamamen sizin hayalperestliğinize bağlı bu alanın, ezber eğitim sisteminin getirdiği sığ düşüncelerden kurtulmuş, bilgiye ve elde edilen bilgilerden yeni bilgiler üretmek isteyen insanlara gayet ilgi çekici ve uygun olduğunu düşünüyorum.

Bu alanla ilgili lisans programı İTÜ bünyesinde 2020-2021 yılından itibaren %100 ingilizce olarak Yapay Zeka ve Veri Mühendisliği adı altında başlamıştır. Umarım ilgili insanlarımıza ezberin dışında faydalı bir program olacaktır. 

[Bölüm sayfası için tıklayınız.](https://yapayzeka.itu.edu.tr/anasayfa)



